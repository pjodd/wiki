---
title: Routerlånekontrakt
---

När Pjodd kostnadsfritt placerar ut routers på ställen så är det inte
till skänks, utan snarare ett lån på obestämd framtid. För att undvika
att routers flyttas på ett sätt så de inte prioriterar spridning av
nätet skriver de som lånar routern på ett kontrakt.

Vid de tillfällen Pjodd själva bett om att få placera ut en router på en
plats med strategisk vikt ställer vi inga krav på att detta kontrakt
skrivs på, men det är fortfarande ett lån av router.

### Förenklat kontrakt

-   Pjodd garanterar ingen funktion.

-   Låntagaren står för el-kostnader. Pjodd tillhandahåller vid
    förfrågan beräknad el-konsumtion.

-   Låntagaren lämnar routern påslagen dygnet runt, året runt.

-   Låntagaren placerar ut routern på överenskommen plats och flyttar
    den inte från platsen utan godkännande från Pjodd.

-   Låntagaren godkänner att routern rapporterar sin geografiska
    position till Pjodd.

-   Låntagaren godkänner att Pjodds systemadministratörer när som helst
    kan fjärrstyra routern för exempelvis felsökning och uppgradering.

-   Lånetagaren får inte utan Pjodds godkännande modifiera routerns
    mjukvara.

-   Vid stöld av router i publikt tillgänglig miljö (exempelvis i
    fönstret hos en butik eller restaurang) står Pjodd för kostnaden.

-   Vid stöld av router i privat miljö (exempelvis i hemmet eller i
    områden i butik eller restaurang där enbart anställda normalt sett
    har tillträde) står låntagaren för kostnaden.

-   Vid trasig router utan spår av oaktsamhet i privat miljö står Pjodd
    för kostnaden.

-   Vid trasig router med spår av oaktsamhet i privat miljö står
    låntagaren för kostnaden.

-   Bryter lånetagaren mot kontraktet skall routern på lånetagarens
    bekostnad omedelbart levereras till Pjodd. Om så inte sker blir
    lånetagaren betalningskyldig för en nyinköpt likadan eller likvärdig
    router.
