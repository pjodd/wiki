---
title: Medlemskap
---

Det är alltid gratis att använda vårt nät. Du behöver inte vara medlem
för att kunna koppla upp dig. Vi placerar ofta gratis och utan krav på
medlemskap ut routers hos företag och privatpersoner som är strategiskt
belägna. Det är dock medlemsavgifterna och donationer som ger oss
möjlighet att göra detta, därför är det viktigt för oss att ha medlemmar
och vi uppskattar att du är här för att läsa.

Ju fler medlemmar vi har desto starkare blir vår röst när vi
kommunicerar med exempelvis kommunen.

Läs gärna våra [stadgar](stadgar.html) om du vill veta exakt vad det är
Pjodd står för.

#### Bli en av Pjodds medlemmar

[![](images/paypal.jpg "Klicka här för att betala medlemsavgiften 100 kronor")\
Klicka här för att betala medlemsavgiften 100 kronor](https://paypal.me/pjodd/100)

Medlem blir man genom att betala **årsavgiften på 100 kronor**. Medlem
som ej har betalat medlemsavgift före 1 juli för ett verksamhetsår får
anses ha begärt sitt utträde ur föreningen.

Föreningen är öppen för alla som vill stödja föreningens verksamhet;
Pjodd riktar sig främst till personer som bor i Malmö, men godkänner
även medlemmar från andra städer och länder.

Som medlem får du möjlighet att mer aktivt påverka föreningens
verksamhet, men framför allt blir du delaktig i äventyret med att bygga
ut vårt nätverk. Du bidrar även som passiv medlem genom att göra
föreningens numerär större, vilket kan vara en stor tillgång i olika
sammanhang.

Medlemskapet ger inflytande i föreningen. Medlemsavgiften är lågt satt,
för att vem som helst ska kunna bli medlem.

Hur du mer aktivt kan delta i föreningens aktiviteter går att läsa om på
[Deltagaraktiviteter](deltagaraktiviteter.html).

#### Organisationsmedlem

[![](images/paypal.jpg "Klicka här för att betala medlemsavgiften 1000 kronor")\
Klicka här för att betala medlemsavgiften 1000 kronor](https://paypal.me/pjodd/1000)

Även juridiska personer (organisationer, institutioner, media, företag,
verksamheter) kan bli medlem i Pjodd. Avgiften är **1000 kr per år**.
Förutom rösträtt i föreningen och det ekonomiska stödet innebär
organisationsmedlemskapet ett närmare band till föreningens arbete att
informera om Pjodd.

Se även [Lista över organisationsmedlemmar](lista_över_organisationsmedlemmar.html)

#### Donationer **valfritt belopp**

[![](images/paypal.jpg "Klicka här för att donera valfritt belopp")\
Klicka här för att donera valfritt belopp](https://paypal.me/pjodd)

Föreningen har också behov av gåvor och donationer.

Ta kontakt med [styrelsen](styrelsen.html) om du vill bidra med
hårdvara.
