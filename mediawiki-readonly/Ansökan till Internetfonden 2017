= Inledning =

== Om oss ==

Pjodd är en ideell förening som bygger ett fritt och gratis WiFi-nät i Malmö med s.k. mesh-teknik utvecklad av den tyska folkrörelsen FreiFunk. Förenklat betyder det att Pjodd-routers utan internetförbindelse pratar med andra Pjodd-routers inom räckhåll tills dess att de når en med internetförbindelse. Även om vi kan tillhandahålla mycket bandbredd och på inget sätt begränsar åtkomsten, så anser vi oss snarare än en bredbandsleverantör vara en smalbandsleverantör som tillhandahåller internetuppkoppling nog för att åtminstone täcka det vi anser vara en demokratiskt rättighet.

== Målsättningar ==

Vårt första kortsiktiga mål var att täcka shoppingstråket från Möllevångstorget till Triangeltorget och dess närområde. Detta har vi uppnått genom att installera c:a 70st billiga konsument-routers.

Vårt andra kortsiktiga mål är att täcka hela det centrala shoppingstråket från Södervärn till Malmö centralstation och dess närområde, ett område c:a 3x så stort som det vi redan byggt ut. 

Att täcka centrala områden är i sig inget slutmål för Pjodd. Det är ett sätt för oss att bygga ut nätet med hjälp av handlare som ofta gärna hjälper till med plats i skyltfönster. På så vis skapar vi exponering om vår existens och visar att tekniken faktiskt fungerar. De långsiktiga förhoppningarna varierar mycket bland de som engagerar sig i Pjodd, men att täcka skolor, studentbostäder och låginkomstbostadsområden är något alla drömmer om.

==  Potentiella användningsområden ==

Det finns många fördelar med ett välutbyggt fritt internet via WiFi.  Föreningen Pjodd i sig gör inget ställningstagande i frågan, men bland de som engagerar sig så finns bland annat följande åsikter:

* '''Demokrati'''. Väldigt många av samhällets tjänster har förflyttats till internet eller försvårats väldigt för de som inte har tillgång. Det skall inte behöva kosta flera hundra kronor per månad för att kunna VAB-anmäla hos Försäkringskassan, Polis- och försäkringsanmäla en cyklelstöld, deklarera, köpa en bussbiljett eller hitta lediga jobb. Listan kan göras lång. Man kan enkelt argumentera för att tillgång till internet i åtminstone en begränsad kapacitet är ett krav för en rättvis demokrati i Sverige. 

* '''Barn och ungdom'''. Från egen erfarenhet vet vi att en stor andel av elever ÅK 4-9 i låginkomstområden helt saknar mobildata i sin mobil. De som har mobildata har för det mesta en mycket begränsad mängd och måste hushålla för att den inte skall ta slut, vilket den ändå ofta gör. Detta skapar en klar och tydlig klyfta som helt och hållet beror på den ekonomiska förutsättningen som deras föräldrar har.

* '''Internet of things'''. Kan en apparat eller sensor nästan överallt ansluta till internet via WiFi blir det mycket mindre, energisnålare och billigare. För att ta ett exempel på existerande installationer så sitter det en uppkoppling till mobilnätet för kortbetalning i varje parkeringsautomat som Malmö stad äger. Uppenbara förbättringar i samhället skulle kunna vara sensorer i brunnar, gatubelysning, råttfällor, etc.

* '''Katastrofberedskap'''. Ett vältäckande MESH med ett par få strategiska knutpunkter som har sekundär batteridrift och mindre solceller kan fortsätta fungera i princip all evighet.

* '''Alternativ uppkoppling hemma'''. Exempelvis vid driftsfel hos internetleverantör.

* '''Turism'''. Även om det är nya roamingregler för mobildata inom EU/EEC så är det en fördel att slippa belasta sitt mobildataabonnemang. Dessutom kommer det turister från andra ställen än EU/EEC.

= Ansökan om medel från Internetfonden =

Alla listade kostnader är inklusive moms.

Det finns egentligen ingen övre gräns medel vi har behov av för att bygga ut nätet över tid. Vi har beräknat att om man får tillgång till Malmö stads och Malmö kommunala bostadsbolags hustak så kostar det 300 000 kr för den hårdvara som krävs för att koppla upp hela Malmö från tak till tak innanför inre ring-motorvägen. Tyvärr har vi efter kontakter med Malmö kommuns politiker förstått att det av byråkratiska skäl inte är genomförbart. Vi måste därför bygga på gatunivå, vilket kräver mer resurser och engagemang av medborgare och kommersiella verksamheter.

Vi väljer därför att dela upp vår ansökan i prioriteter där vi blir väldigt lyckliga över för varje ytterligare steg vi kan få hjälp.

Priserna vi listar är om man köper enstaka enheter. Slår man samman alla summor vi listar blir värdet 90 000 kronor. Troligen kan vi pressa priserna en hel del vid så här stora beställningarna, kanske så mycket som till hälften om man köper i bulk från Asien. 

Totalt söker vi 40 000-75 000 kronor. 


== Prioritet 1 ==

För att täcka centrala Malmös primära shoppingstråk från Södervärn till Centralstationen via Möllevångstorget, Triangeltorget, Gustav Adolfs torg och Stortorget, beräknar vi att de behövs ytterligare 120 st TP-Link MR3020-routers i gatuplan. Även om routern i sig är ganska begränsad både gällande effekt (inbygd antenn, 10mW EPRI) och maximal bandbredd (150Mbps) så är den pga sin lilla form att föredra, inte minst för de handlare som kan tänka sig att placera ut dem i sina skyltfönster.

* 120 st MR3020 á ~300kr (~36000kr)
* 120 st 1-3m platta USB mini-kablar av god kvalitet á ~30kr (~3600kr)

Vår nuvarande sponsrade gateway ut på internet är begränsad till 10Mbps. Vi har fått två serverhallar i Malmö att sponsra oss med rackplats, server,  och 1Gbps uppkoppling mot 200kr/mån vardera. Vi söker därför även medel för att finansiera dessa under 2018.

* Hyra av server och bandbredd till Gateway, 200kr/mån per installation. Två stycken i ett år. ~5000kr/år.

* Totalt ~45 000kr

== Prioritet 2 ==

Då många hopp mellan routers för att nå en internetuppkoppling både begränsar den maximala bandbredden och belastar det övriga nätverket är det viktigt att genomföra installationer med riktverkan, gärna utomhus någon våning upp. Därför söker vi även pengar för material för att bygga in MR3020-routers i metallparaboler för riktningsverkan med vädersäkring för utomhusinstallation. 

MR3020 utstrålar en effekt av c:a 10mW EPRI. Den riktverkan som uppnås med vår s.k. [[Blandtenna]] är en effekt som är under de 100mW EPRI som tillåts enligt PTS. Då riktverkan även bidrar till att inte fånga upp andra sändare i omgivningen som ligger på samma radiofrekvens blir kvaliteten ytterligare förbättrad.

En utomhusinstallation ger vid fri sikt täckning i upp till c:a 500 meter, vilket skall jämföras mot c:a 50 meter om routern i sitt originalutförande ställs på insidan av ett fönster.

* 60 st IKEA Blanda blank 12cm á ~30kr (~1 800kr)
* 30 st IKEA Skubb á ~60kr (~1 800kr)
* 10 st bred eltejp 20m á ~40kr (~400kr)
* 10 st 11x150mm smätlimpatroner á ~30kr (~300kr)
* 5 st dubbelhäftande monteringstejp á ~100kr (~500kr)
* 10 st sprejburkar med primer och diverse färger á ~100kr (~1 000kr)

Vi söker även medel för att trycka upp PR-material, exempelvis flyers och klisterlappar för handlare att placera på fönster, menyer, etc.

* Tryck av klistermärken, flyers, etc för PR.  ~3 000kr

* Totalt ~10 000kr

== Prioritet 3 ==

Den lilla routern MR3020 vi söker medel till i prioritet 1 är som tidigare sagt begränsad. Vi söker därför även medel för mer robusta routers med mer fart, radioeffekt och beräkningskraft till strategiska utplaceringar, inte minst utomhus.

* 20 st WR1043ND á ~500kr (~10 000kr)
* 20 st NanoStation M2 á ~800kr (~16 000kr)

* Totalt ~26 000kr

== Prioritet 4 ==

Vi skulle gärna få hit en FreiFunk-expert från Tyskland för att hjälpa oss en dag eller två. Visa vad vi gjort, få prata om vad de gjort och hur vi kan förbättra oss.

* Flygresa, ~2 500kr
* Hotell, ~2 500kr
* Ekonomisk ersättning, ~5 000kr

* Totalt ~10 000kr
