Man förstärker vår signal genom att placera ut en WiFi-router med speciell mjukvara i sig. Routern behöver inte vara ansluten till internet.

Ta [[Styrelsen|kontakt med styrelsen]] om du vill hjälpa till att bygga ut vårt nät.

=== Rent praktiskt ===

Pjodd är ett s.k. [[MESH-nätverk]].

Routers kan placeras utan att koppla en internetsladd till dem. Då kommer de enbart prata med andra routers i dess närhet. Signalen studsar från router till router tills dess att den når en som har en internetsladd kopplad till sig. En ny router i ett område där det inte finns någon annan måste därför ha en internetsladd i sig för att fungera.

De routers som har en internetsladd kopplade till sig tunnlar trafiken vidare till en av våra s.k. gateways, en server på internet där all trafik går vidare ut till sin slutdestination. Om man väljer att koppla en internetsladd till routern så finns det ingen möjlighet att spåra att trafiken kom till vår gateway via den. Tekniskt sett är det alltid Pjodds gateway som tillhandahåller uppkopplingen ut på själva internet, inte de som kopplar en internetsladd i sin router.

Problemet med att bara studsa trafik från router till router tills man når en internetanslutning är att den maximala hastigheten kan halveras för varje hopp mellan två routers. Om routerna har en snittuppkoppling på 50Mbps mellan varandra och det tar 5 hopp att komma fram till en internetuppkoppling blir den maximala hastigheten ut på internet 1Mbps. Det är nog för att se en film. Är det i stället 10 hopp blir farten 50Kbps. Det är lika långsamt som den sista generationens telefonmodem.  10 hopp representerar några hundra meter på gatunivå. Det är därför viktigt att man antingen har routers med internetsladd inkopplade på så många ställen som möjligt, alternativt att man har routers på tak med fri sikt för att trafiken skall kunna färdas flera kilometer med ett enda hopp till en internetuppkoppling.

=== Den ekonomiska aspekten ===

Föreningen kan många gånger tänka sig att betala för routern om du vill installera en, speciellt om du befinner dig i gränslandet av vårt täckningsområde eller om du kan tänka dig att koppla upp routern mot en existerande internetuppkoppling, men då vi har begränsade finanser blir vi glada om du kan tänka dig att själv betala.

Du kan själv köpa en router eller ta en gammal och programmera om med vår mjukvara, eller så kan du köpa en genom oss. Vi tar lite betalt för tiden vi lägger ner på det jobbet, vilket bidrar till att vi kan köpa in fler routers och gratis placera ut i områden där vi anser det behövs.

=== Routers ===

Nästan alla routers som klarar av att köra [[OpenWRT]] klarar också av att vara en Pjodd-router. Det handlar om hundratals olika modeller.  

===== TL-MR3020 =====

Den minsta modellen av inomhusrouter vi använder, [[TP-Link TL-MR3020]]. Den är extremt liten, har inbygd antenn, drar nästan ingen som helst ström men klarar bara 150Mbps och har en kort räckvidd. 50cm vit strömkabel ingår, längre kan ordnas.

[[Fil:TL-MR3020_in_window_with_coffee_cup.JPG|640px]]

===== TL-MR3020 Blandtenna =====

Pjodd har utvecklat en riktverkande antenn med namnet [[Blandtenna]] genom att placera en TL-MR3020 i en IKEA Blanda-skål. Denna kan vädersäkras och ställas utomhus och kan då nå många hundra meter i stadsmiljö.

[[Fil:blandtenna_16.jpg|640px]]

===== TL-MR3020 i trälåda =====

MR3020 kan enkelt byggas in i en trälåda som vi drar flätad strömkabel till i valfri längd, samt installerar batteridrift för en timme om strömmen skulle gå eller om någon drar ut sladden ur kontaktuttaget. Dessa installationer gör vi för de där estetik är ett krav.

[[Fil:Wooden box in window with coffee cup.JPG|640px]]

[[Fil:Wooden box prototype electronics on black floor.JPG|320px]][[Fil:Wooden_box_in_window_with_selection_of_cables.JPG|320px]]

===== TL-WR841N =====

En lite större och bättre modell, [[TP-Link TL-WR841N]]. Den har externa antenner och klarar 300Mbps. Räckvidden är god men den ser lite klumpigare ut. 1,5m svart strömkabel ingår. Det går i skrivande stund inte att få kortare eller längre.

[[Fil:TL-WR841N_in_window_with_coffe_cup.JPG|640px]]

===== TL-WR741ND =====

Snarlik TL-WR841N på alla sätt och vis, men har bara en antenn som dessutom är avtagbar vilket tillåter att man har routern inomhus och antennen utomhus. Vi har ungefär 50st av denna modell.

===== Övriga inomhusrouters =====

Det finns många modeller av routers som klarar av mycket mer fart och som går mycket längre. Dessa är ofta flera gånger större, har antenner som sticker ut och stora blinkande lysdioder. Det kommer nya modeller hela tiden och skall vi välja en så tar vi det beslutet när vi behöver göra det. Dessa modeller kostar ofta 1000 kronor eller mer i butiken.

==== Vår soldrivna takinstallation ====

Vi har även väderskyddade utomhusinstallationer med batteridrift, solceller och extern antenn. Om du har tillgång till ett tak med fri sikt över exempelvis ett torg eller höghusbostadsområde så är vi mycket intresserade av att få placera ut en sådan där. Priset för dessa routers är mycket varierande beroende på vad vi har kommit över för material, men räkna med 4000-6000 kronor per installation inkl fackman för installation. Pjodd befogar för närvarande över två sådana installationer som används för att förstärka upp områden innan vi fått ut tillräckligt med mindre routers för att täcka hela närområdet.

Finns det el tillgängligt på taket eller möjlighet att dra dit lågspänning så finns det mycket bättre alternativ än vår hemmasnickrade solcellsdrivna låda.

[[Fil:Open_outdoor_router_on_black_floor.JPG|640px]]

[[Fil:Outdoors_router_with_solar_panel_on_height,_back,_on_black_floor.JPG|320px]][[Fil:Outdoors router with solar panel on width, front, on black floor.JPG|320px]]

==== Mobila ====

För att temporärt koppla ihop områden där nätet nära på men ännu inte vuxit samman har vi ett antal cyklar som preparerats med router och batterier som kan placeras ut och låsas fast. Tyvärr kräver det en del arbete med att byta och ladda batterierna som dessutom är ganska dyra om de skall hålla flera dygn.
